<!DOCTYPE html>
<html lang="it">
    <head>
        <title>La Storia di Dragon Ball</title>
        <meta http-equiv="Content-Type" content="text/html; charset=utf-8" />
    </head>
    <body>
        <h1>La storia di Dragon Ball</h1>
        <p>
            La storia di Dragon Ball si svolge prevalentemente sulla Terra, ma alcuni
            esseri umani hanno un aspetto <i>normale</i>, altri sono <i>animali intelligenti</i>
            (ad esempio il re del mondo è un cane), alcune persone vivono in condizioni
            abbastanza primitive, altre con una tecnologia abbastanza avanzata, i
            dinosauri non sono estinti, ma si trovano in posti dove di solito non abitano
            persone.
        </p>
        <p>
            <ul>
                <li><a href="index.html">Dragon Ball</a></li>
                <li><a href="dragon_ball_z_freezer.html">Dragon Ball Z - Saga di Freezer</a></li>
                <li><a href="dragon_ball_z_cell.html">Dragon Ball Z - Saga di Cell</a></li>
                <li><a href="dragon_ball_z_majinmbu.html">Dragon Ball Z - Saga di Majin Mbu</a></li>
                <li><a href="dragon_ball_gt.html">Dragon Ball GT</a></li>
            </ul>
        </p>
        <h2>Dragon Ball Z - La Saga di Cell</h2>
        <p>
Il padre di Freezer, Re Cold, va a controllare che fine ha fatto suo figlio. È in fin di vita tra i detriti di Namek. Viene trasformato in cyborg perché è l' unico modo per farlo continuare a vivere, diventa un po' più potente di prima. Goku invece era scappato da Namek con un' astronave della squadra Ginew e la guida automatica lo aveva portato sul pianeta Yardrat dove aveva impiegato un anno intero ad imparare la tecnica del teletrasporto (può andare dove c'è un aura che riconosce). Dopo quest' anno Freezer e Cold arrivano sulla Terra per uccidere Goku. Gli altri guerrieri pensano che per la Terra sia giunta la fine, ma improvvisamente compare un ragazzo misterioso che si trasforma in Super Saiyan ed uccide prima Freezer, poi Cold, dopo invita gli altri guerrieri ad andare ad accogliere Goku. Tuttavia non vuole spiegare niente, è misterioso. Goku arriva e il ragazzo parla con lui singolarmente. Il ragazzo dice di provenire dal futuro, di chiamarsi Trunks, di essere figlio di Vegeta e Bulma e che il futuro è devastato da 2 terribili cyborg che non riesce a sconfiggere. Questi cyborg sono stati costruiti dal Dottor Gelo dell' esercito del Red Ribbon che ha continuato le ricerche dopo che Goku da bambino aveva annientato quell' esercito. Questi cyborg hanno ucciso tutti gli altri guerrieri, Trunks è l' ultimo sopravvissuto, Goku non ha nemmeno combattuto perché è morto prima per una malattia cardiaca, Trunks gli dà una medicina del futuro per salvarlo. I cyborg arriveranno fra 3 anni. La macchina del tempo è stata costruita da Bulma. Pensavano di raccogliere informazioni utili o di portare Goku nel futuro per distruggere i cyborg o di creare un mondo migliore, infatti nel mondo di Dragon Ball quando si viaggia nel passato e si modifica qualcosa, si crea un universo parallelo in cui le cose sono andate diversamente. Trunks torna nel futuro e gli altri apprendono le notizie tranne l' identità del ragazzo.


Si allenano per 3 anni e si ritrovano nel luogo dove essi dovranno comparire. I cyborg si chiamano C-19 e C-20 (C sta per cyborg) e spiegano che dopo la sconfitta dell' esercito del Red Ribbon il Dottor Gelo aveva cercato in tutti i modi di costruire un cyborg in grado di annientare Goku. Perciò aveva spiato tutti i suoi combattimenti con degli insetti spia robotici. Così dovrebbe conoscere tutte le sue tecniche e la sua forza, ma ha smesso di spiarlo da quando è partito per Namek perché riteneva che il suo potere ormai non sarebbe potuto aumentare più di tanto (invece è aumentato immensamente). I 2 cyborg hanno dei dispositivi sulle mani per assorbire l' energia dell' avversario o i suoi colpi di energia, inoltre i cyborg non possiedono aura e quindi non è possibile individuarli colla forza della mente o con uno scouter. Goku si trasforma in Super Saiyan e combatte con C-19, ma viene colto dalla malattia cardiaca durante il combattimento. Viene a salvarlo Vegeta, non per altruismo, ma perché vuole avere la sua rivincita su Goku che viene portato a casa per curarsi. Vegeta si trasforma in Super Saiyan e distrugge C-19, C-20 scappa. Trunks arriva dal futuro e dice che i cyborg di cui parlava erano C-17 e C-18, probabilmente il viaggio nel tempo ha in un qualche modo alterato anche gli eventi che non hanno un rapporto causa-effetto colle azioni di Trunks. Bulma aveva capito che C-20 è in realtà il Dottor Gelo e indica l' ubicazione approssimativa del suo laboratorio. Ci vanno, ma il Dottor Gelo ormai ha già riattivato C-17 e C-18, questi però si ribellano a lui e lo uccidono e riattivano anche C-16 (C-16 è stato costruito da zero, C-17 e C-18 invece sono umani trasformati, il primo ha l' aspetto di un ragazzo, la seconda di una ragazza, questi 3 cyborg non hanno un dispositivo per assorbire l' energia perché sono ad energia eterna). I cyborg devono comunque seguire il loro programma di uccidere Goku, ma non hanno nessuna fretta, vogliono divertirsi. Se ne vanno insieme. Tutti scoprono l' identità di Trunks. Vegeta è furioso perché lo hanno ignorato come se non fosse un degno avversario e li segue. Vegeta combatte contro C-18, gli altri guerrieri osservano. Quando Vegeta sta per perdere intervengono anche gli altri e comincia ad attaccare anche C-17, gli amici di Goku vengono tutti sconfitti, ma i cyborg non li uccidono perché questo per loro è un gioco, addirittura consigliano loro di mangiare dei Senzu perché non li ritengono nemmeno una minaccia (durante la saga di Cell i Senzu vengono usati moltissimo). I cyborg incominciano una specie di caccia al tesoro per trovare Goku con tutta calma, Goku è stato traspotato da casa sua a quella del Genio delle Tartarughe di Mare perché non lo trovassero.


Come se non bastasse, compare un nuovo nemico, Cell, che assorbe l' energia vitale degli umani di intere città. Vista la situazione, Piccolo si unisce a Dio formando un unico essere che continuerà a chiamarsi Piccolo perché prevale la sua personalità, ora è un Super Namekkiano, più potente di Goku e Vegeta trasformati in Super Saiyan fino a questo punto della storia. Tuttavia siccome Dio non è più un essere a sé stante (ed egli ha creato le sfere del drago), le sfere del drago perdono tutti i loro poteri ed inoltre Piccolo e Dio non potranno più separarsi. Piccolo va da Cell e scopre chi è. Cell è stato creato dal computer del Dottor Gelo ed è stato realizzato mettendo insieme le cellule di Goku, Vegeta, Piccolo, Tenshinhan, Freezer e Cold (prelevate dagli insetti spia robotici dopo i combattimenti), possiede tutte le loro tecniche di lotta ed abilità. Verrà creato molti anni dopo questo punto della storia ed ha il compito di assorbire forze vitali umane fino a superare la forza di C-17 e C-18 e poi di assorbirli diventando così l' essere perfetto, ma nel futuro non ha trovato né C-17 né C-18 perché verranno uccisi prima dal Trunks che ora è venuto in quest' epoca, come vedremo più avanti, perciò Cell è tornato indietro nel tempo con la macchina del tempo di Trunks dopo averlo ucciso cogliendolo di sorpresa quando non era trasformato in Super Saiyan in modo da trovare C-17 e C-18. Cell riesce a scappare e tutti vengono informati. Goku guarisce dalla malattia cardiaca e propone agli altri Saiyan di allenarsi nella Stanza dello Spirito e del Tempo, una stanza magica che si trova al palazzo di Dio dove passa un anno quando all' esterno passa un giorno, inoltre in essa vi sono condizioni estreme, adatte a potenziarsi: la gravità è di 10g, l' aria è rarefatta, la temperatura varia da 50 gradi sopra a 40 gradi sotto lo zero, è grande quanto tutta la superficie terrestre, c'è solo un piccolo edificio per lavarsi, mangiare e dormire; si può usare al massimo per 2 giorni (all' esterno) nella vita, se si sta di più l' uscita scompare e si rimane intrappolati, possono entrarci 2 alla volta. Entrano per primi Vegeta e Trunks, Goku e Gohan aspettano davanti alla porta. Intanto Piccolo sfida i cyborg. Per loro è un gioco e allora C-17 combatte da solo contro Piccolo. La loro forza è praticamente pari e nessuno è in vantaggio, durante il combattimento però compare Cell. Cell sconfigge Piccolo e colpisce duramente C-17. A quel punto interviene C-16 che fino ad allora è stato taciturno e fuori dall' azione. C-16 è fondamentalmente buono, ama la natura, è contento che C-17 e C-18 non abbiano ucciso umani senza motivo; pensa che se Cell diventasse l' essere perfetto, distruggerebbe moltissimi pianeti. C-16 è più potente di C-17, Cell ha dei problemi, ma nella mischia riesce ad assorbire C-17. Cell si trasforma passando alla sua seconda forma. Cell danneggia gravemente C-16. Interviene Tenshinhan per far scappare C-18 (affinché non venga assorbita): usa un colpo di energia terribilmente distruttivo, un colpo dalla potenza molto superiore di quella di chi lo emette, ma che in breve porta alla morte, comunque l' unico risultato è che riesce solo a tenere fermo Cell per qualche secondo, giusto il tempo per far scappare C-16 e C-18. Goku si teletrasporta sul luogo, prende Piccolo e Tenshinhan e si teletrasporta con loro al palazzo di Dio dove vengono curati coi Senzu. Vegeta e Trunks escono dalla Stanza dello Spirito e del Tempo e raggiungono Cell che sta cercando C-18. Vegeta vuole combattere da solo contro Cell e lui accetta. Vegeta e Trunks nella Stanza dello Spirito e del Tempo hanno superato il limite del Super Saiyan. Entrambi sono in grado di trasformarsi in Super Saiyan Dai Ni Dankai (il Grande Super Saiyan del Secondo Livello) e in Super Saiyan Dai San Dankai (il Grande Super Saiyan del Terzo Livello), nella prima rispetto alla trasformazione in Super Saiyan c'è un ingrossamento dei muscoli, nella seconda c'è un estremo ingrossamento dei muscoli. La potenza aumenta moltissimo, ma c'è lo svantaggio che la velocità non aumenta in proporzione alla potenza (ciò è ancora più evidente per il Super Saiyan Dai San Dankai), perciò queste trasformazioni non possono essere considerate un vero e proprio cambiamento di livello come lo sarà invece il Super Saiyan di secondo livello o Super Saiyan 2 per il quale la velocità cresce in proporzione alla potenza. Vegeta si trasforma in Super Saiyan Dai Ni Dankai e combatte con Cell. Vegeta è in netto vantaggio e Cell sta per perdere, perciò fa leva sull' orgoglio dei Saiyan ed il loro desiderio di affrontare avversari fortissimi: dice a Vegeta che se otterrà il corpo perfetto non potrà essere sconfitto. Vegeta vuole lasciarlo assorbire C-18, ma Trunks è contrario e combatte con Vegeta per fermare questo suo piano, intanto Cell riesce a trovare ed assorbire C-18. Cell passa alla sua terza forma, il corpo perfetto. Vegeta combatte contro Cell e si trova in estrema difficoltà, ma non si trasforma in Super Saiyan Dai San Dankai perché si rende conto che così sarebbe troppo lento. Trunks invece non se ne rende conto ed è convinto che facendo quella trasformazione si potrebbe sconfiggere Cell e anche che Vegeta non sia in grado di farla e non interviene per aiutarlo perché sa quanto Vegeta rimarrebbe demoralizzato se suo figlio diventasse più potente di lui. Cell mette K.O. Vegeta e quando è svenuto Trunks trasformato in Super Saiyan Dai San Dankai attacca Cell. Cell afferma che Trunks è addirittura più forte di lui, ma nel combattimento Trunks non riesce a colpire Cell perché troppo lento e Cell glielo fa notare. Trunks si arrende. Cell apprende da Trunks che se avessero ancora un po' di tempo potrebbero potenziarsi ulteriormente (sono migliorati tantissimo in così poco tempo, ma Trunks non rivela che è grazie alla Stanza dello Spirito e del Tempo), perciò decide di organizzare un torneo di arti marziali simile al Tenkaichi dopo 10 giorni, chiamato Cell Game. Cell combatterà da solo contro tutti quelli che lo sfideranno, uno alla volta. Se tutti gli sfidanti perderanno, Cell ucciderà tutti gli esseri umani. A Cell non interessa conquistare, vuole divertirsi e far vedere la propria forza. Trunks informa tutti, anche C-16 vuole partecipare, Crilin lo porta alla Capsule Corporation per farlo riparare. Il giorno dopo Cell costruisce il ring ed annuncia il torneo in televisione. Goku e Gohan escono dalla Stanza dello Spirito e del Tempo, nell' anno in cui sono stati lì Gohan è diventato Super Saiyan, Goku ha provato le trasformazioni in Super Saiyan Dai Ni Dankai e Super Saiyan Dai San Dankai, ma come Vegeta ha capito che non serviranno e perciò ha pensato di tentare di rimanere sempre trasformati in Super Saiyan per abituarsi in modo da avere un miglior rendimento quando combattono davvero, ci riescono. Rimarranno trasformati in Super Saiyan nella vita di tutti i giorni fino al Cell Game. Intanto sono stati decisi i turni per la Stanza dello Spirito e del Tempo: entrerà Piccolo, poi Vegeta, poi Trunks, Goku afferma che lui e Gohan non ci entreranno più perché è una vera tortura anche se non ci si allena a causa delle condizioni estreme all' interno. Goku afferma che forse Cell è un po' più forte di lui, ma rimane calmo e nessuno capisce perché. Goku propone a Gohan di fare così: si riposeranno 3 giorni, si alleneranno 3 giorni, poi si riposeranno 3 giorni. Nei giorni di riposo la famiglia di Goku fa delle cose rilassanti insieme, ad esempio fanno dei picnic. Sempre in questi giorni l' esercito reale attacca Cell, ma viene sterminato senza problemi.


Goku vorrebbe far tornare in vita le vittime di Cell, ma le sfere del drago non esistono più, perciò pensa che se portassero sulla Terra un Namekkiano in grado di crearle, egli sarebbe il nuovo dio della Terra. Goku si teletrasporta sul pianeta dove ora abitano i Namekkiani (Namek è stato distrutto da Freezer) e si teletrasporta sulla terra con Dende che sarà il nuovo Dio della Terra. Dende potrebbe creare delle sfere che esaudiscano 3 desideri, ma con un desiderio potrebbe resuscitare una sola persona, perciò decidono di fare una modifica (in concordanza con i poteri di Dende); si potranno resuscitare molti con un desiderio, ma si potranno chiedere solo 2 desideri se lo si fa. Dende attiva le sfere coi suoi poteri. Poi scoprono che c'è un problema: con queste sfere chi è già stato resuscitato non potrà esserlo di nuovo come con le vecchie sfere terrestri al contrario di quelle di Namek: Dende infatti non è stato informato che sarebbe stato meglio farle così e ormai che ha dato loro di nuovo i poteri non può più modificarle.


Inizia il Cell Game. Si presentano Goku, Vegeta, Piccolo, Gohan, Trunks, Tenshinhan, Yamcha, Crilin, C-16 e oltre a loro c'è anche Mr. Satan, un campione di wrestling, il più forte tra gli esseri umani che non hanno poteri sovrumani. Prima del Cell Game è stato tanto acclamato dai media di tutto il mondo (invece Goku e gli altri sono dei perfetti sconoscuti per il grande pubblico) e tutti pensano che sarà lui a sconfiggere Cell e a salvare il mondo. Pretende di combattere per primo e lo lasciano fare. Mr. Satan attacca Cell con tutta la sua forza, ma gli attacchi non servono neanche a muovere di un po' Cell, dopo un po' Cell lo lancia lontano come faremmo noi con una mosca (non gli interessa ucciderlo). Alla televisione Mr. Satan dichiara di essere inciampato fuori dal ring e che poi tornerà a combattere sul serio. Goku intraprende un combattimento stupefacente contro Cell in cui fa ampio uso del teletrasporto per essere ancora più veloce, ma deve pur usare i propri riflessi per sapere quando e dove teletrasportarsi, perciò Cell non ha molti problemi; nel corso del combattimento Goku carica da lontano un potentissimo colpo di energia (kamehameha) e si teletrasporta davanti a Cell all' ultimo momento colpendolo in pieno, Cell perde quasi la metà superiore del corpo, ma si rigenera perché ha anche le cellule di Piccolo. Durante il combattimento Mr. Satan afferma che i poteri sovrumani che vedono sono solo trucchi. Ad un certo punto Goku afferma che dal combattimento ha capito bene quanto è grande la forza di Cell e si arrende! Dice che il prossimo a sfidarlo sarà Gohan (nello stupore di tutti). Goku spiega che Gohan ha una speciale forza nascosta che nessuno conosce fino in fondo e che questa forza ha cominciato a liberarsi nella Stanza dello Spirito e del Tempo. Gohan accetta di combattere. Goku da un Senzu a Cell perché si è molto consumato nel precedente combattimento, infatti vuole che Gohan batta Cell nel pieno delle forze (il solito orgoglio Saiyan che però a Gohan e Trunks non interessa). Cell e Gohan combattono e Cell è molto sorpreso della forza di Gohan, ma ad un certo punto Gohan dice a Cell che non gli piace combattere, che non vuole ucciderlo e che Goku l' ha mandato a combattere perché puntava sul fatto che quando Gohan si arrabbia sul serio tira fuori una potenza eccezionale. Cell vuole assolutamente che Gohan si arrabbi per vedere questa potenza (è in parte Saiyan e gli piace affrontare nemici potentissimi). Fa molto male a Gohan, ma il dolore non scatena la sua rabbia, perciò Cell ruba i Senzu che aveva Crilin (prima che Goku ne avesse mangiato uno per riprendersi) e afferma che ucciderà tutti gli amici di Gohan, in quel momento C-16 blocca Cell da dietro e vuole autodistruggersi, ma non ci riesce perché quando l' hanno riparato hanno rimosso la bomba che aveva al suo interno. Cell distrugge C-16, anche se la sua testa continua a funzionare, ma non può fare niente. Cell espelle dalla sua coda 7 piccoli esseri simili a lui, sono suoi figli, e ordina loro di uccidere Goku, Piccolo, Vegeta, Trunks, Tenshinhan, Yamcha, Crilin. La forza dei Cell Junior (si chiamano così) è immensa e solo Vegeta e Trunks riescono a competere con loro (sono riusciti a trasformarsi solo in Super Saiyan e non nei livelli superiori con i muscoli ingrossati perché ciò richiede un po' di tempo e l' attacco è stato improvviso), gli altri vengono malmenati pesantemente. La testa di C-16 si trova vicino a Mr. Satan e C-16 gli chiede di portarlo da Gohan, Mr. Satan esegue. La testa di C-16 parla a Gohan intimandogli di liberare il suo potere nascosto per far trionfare la giustizia e lo supplica di proteggere la natura e gli animali che amava tanto, in quel momento Cell lo distrugge. Questa per Gohan e l' ultima goccia e la rabbia sprigiona la sua forza fino a farlo diventare un Super Saiyan di secondo livello (Super Saiyan 2). Gohan ruba i Senzu a Cell, uccide in un attimo tutti i Cell Junior e dà i Senzu a Trunks affinché curi tutti. Cell si porta alla massima potenza e combatte con Gohan, ma si trova in estrema difficoltà. Ad un certo punto Goku chiede a Gohan di dargli il colpo di grazia, ma Gohan dice che deve soffrire ancora prima di morire, non possono credere alle sue parole. Gohan colpisce ancora Cell e Cell vomita C-18 e regredisce alla seconda forma. A questo punto Cell fa un gesto disperato: si gonfia moltissimo perché sta cercando di autodistruggersi (l' intera Terra verrebbe distrutta se lo facesse), Gohan non può fare niente perché al minimo danno esploderebbe comunque. A questo punto Goku trova l' unica soluzione possibile: si teletrasporta davanti a Cell e si teletrasporta insieme a lui sul pianetino di Re Kaioh (esso si trova comunque nell' aldilà). Cell esplode, Goku e Re Kaioh muoiono, ma rimangono lì dove sono (con l' aureola) perché sono già nell' aldilà. Però succede qualcosa di inaspettato: Cell riappare sulla Terra e con un colpo improvviso dato a caso uccide Trunks. Cell spiega cos' è successo. Nella sua testa esiste un nucleo, finchè esso non viene distrutto, può continuare a rigenerarsi. Nell' esplosione il nucleo è rimasto miracolosamente intatto, inoltre grazie allo zenkai power dei Saiyan la sua potenza è aumentata in modo che si è rigenerato nella terza forma (è esploso nella seconda forma) ed è anche un po' più potente, inoltre osservando Goku è riuscito ad apprendere il teletrasporto e così si è teletrasportato sulla Terra. Gohan è contento di poter uccidere Cell con le proprie mani. Vegeta è fuori di sé per la morte di Trunks (anche se potranno resuscitarlo con le sfere del drago) e in preda all' ira attacca Cell, ma viene subito steso. Cell gli lancia il colpo di grazia e Gohan se lo prende mentre cerca di salvare Vegeta. Questo colpo gli ha mandato fuori uso un braccio e gli ha fatto perdere metà della forza. Cell carica una potentissima onda di energia (kamehameha) per distruggere tutti insieme alla Terra, Gohan si arrende, ma subito Goku gli parla dall' aldilà grazie ai poteri di Re Kaioh dicendogli che deve fidarsi della sua forza straordinaria e gli dice di fare un' altra kamehameha come Cell, Gohan accetta e carica una potentissima kamehameha. Gohan e Cell lanciano due kamehameha una contraria all' altra, ma quella di Cell è un po' più potente, Goku gli dice di non preoccuparsi dei danni che causerà alla Terra perché verranno ripristinati con le sfere del drago e di usare quindi più energia, in quel momento Vegeta lancia un potente colpo di energia contro Cell da dietro, Gohan aumenta la potenza e così Cell viene distrutto completamente. Portano Gohan da Dende perché lo curi. Vegeta è completamente demoralizzato perché sia Goku sia Gohan lo hanno superato e perché non potrà avere la sua rivincita su Goku, perciò decide che non combatterà mai più (più avanti cambierà idea). Mr. Satan si prende tutto il merito (la telecamera si era distutta già prima durante lo scontro per un' onda d' urto) dicendo che nella confusione ha dato il colpo decisivo a Cell e che gli altri se ne sono andati dopo averlo ringraziato. Mr. Satan è per gli esseri umani un eroe. Anche C-18 è stata guarita da Dende al palazzo di Dio, tutti intuiscono che Crilin si è innamorato di C-18, ma lei non si mostra interessata e se ne va. Chiamano il drago Shenron e come primo desiderio gli chiedono di resuscitare tutti coloro che sono stati uccisi da Cell (quindi anche Trunks e C-17), Goku non viene resuscitato perché Shenron lo aveva già riportato in vita una volta. Come secondo desiderio Crilin chiede di far tornare C-17 e C-18 umani, ma Shenron non può far diminuire la potenza di esseri più potenti di lui, quindi Crilin chiede di rimuovere gli esplosivi che hanno nei loro corpi e ciò viene esaudito. C-18 ha assistito senza farsi vedere perché incuriosita dal drago, alla fine dice a Crilin che si rivedranno più avanti. Il giorno dopo salutano Trunks che torna nel futuro. Nella sua epoca Trunks distrugge facilmente C-17 e C-18, non viene colto di sorpresa da Cell e uccide anche Cell (nella prima forma), così torna la pace.
 
        </p>
    </body>
</html>
