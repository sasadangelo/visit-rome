<!DOCTYPE html>
<html lang="it">
    <head>
        <title>Cose da Vedere a Roma in 1 Giorno - Centro Storico</title>
        <link rel="stylesheet" type="text/css" href="style.css">
        <meta http-equiv="Content-Type" content="text/html; charset=utf-8" />
    </head>
    <body>
        <h1>Cose da Vedere a Roma in 1 Giorno</h1>
        <h2>Centro Storico - Piazza di Spagna, Fontana di Trevi e Piazza Navona</h2>
        <p>
            L'obiettivo di questa guida è permetterti di visitare il centro storico di Roma
            in 1 giorno riuscendo a vedere, con molta calma, il maggior numero di attrazioni
            possibili.
        </p>
        <h2>L'Itinerario</h2>
        <p>
            L'itinerario prevede la visita dei seguenti luoghi nel seguente ordine: Piazza del Popolo,
            via del Corso, via Condotti, Piazza di Spagna, Fontana di Trevi,
            Piazza Montecitorio, Pantheon, Piazza Navona, Campo dei Fiori. L'itinerario
            è lungo circa 4 Km è può essere percorso interamente a piedi.
        </p>
        <h2>Piazza del Popolo</h2>
        <p>
            La scelta del punto iniziale del nostro itinerario è fondamentale, sbagliare
            questa scelta potrebbe significare passare più volte dallo stesso punto e
            sprecare inutili energie. A mio avviso Piazza del Popolo è il punto ideale
            per iniziare quest'itinerario.
        </p>
        <h3>Porta Flaminia</h3>
        <p>
            <img class="img-left" src="img/Porta-Flaminia.jpeg" alt="Porta Flaminia"/>
            <i>Foto 1: Porta Flaminia</i>
        </p>
        <p>
            L'ingresso a Piazza del Popolo è attraverso la <b>Porta del Popolo</b> detta anche
            <b>Porta Flaminia</b> (<i>Foto 1</i>). Questo sarà l'ingresso del vostro itinerario.
            Il suo aspetto attuale, ben diverso da quello originario, è frutto di una ricostruzione
            cinquecentesca. La facciata esterna fu commissionata da papa Pio IV a Michelangelo
            che, però, trasferì l’incarico a Nanni di Baccio Bigio, il quale realizzò l’opera
            tra il 1562 e il 1565 ispirandosi all’Arco di Tito. Le quattro colonne che
            decorano la facciata provengono dall’antica basilica di San Pietro. Nel 1638,
            in prossimità dell’apertura della porta, vennero inserite le due statue di San
            Pietro e San Paolo, realizzate da Francesco Mochi. La facciata interna fu invece
            realizzata da Gian Lorenzo Bernini per Papa Alessandro VII.
        </p>
        <h3>La Piazza</h3>
        <p>
            <img class="img-right" src="img/Piazza-del-Popolo-vista-alto-frecce.jpeg" alt="Piazza del Popolo (vista dall'alto)"/>
            <i>Foto 2: Piazza del Popolo vista dall'alto</i>
        </p>
        <p>
            La <i>Foto 2</i> mostra la vista dall'alto di Piazza del Popolo con delle frecce
            che indicano i punti salienti che, a mio avviso, dovete conoscere.
        </p>
        <p/>
        <p>
           Attraversando la <b>Porta Flaminia</b> (A) vi troverete in un breve ingresso alla cui sinistra c'è
           la <b>Basilica di Santa Maria del Popolo</b> (B). Percorrendo questo breve ingresso arriverete nella
           Piazza. Quest'ultima ha la forma di un elisse con l'<b>Obelisco Flaminio</b> (C) al centro.
        <p/>
        <p>
            Subito alla vostra sinistra c'è il <b>Museo Leonardo da Vinci</b> (L) in cui potrete ammirare la riproduzione
            delle splendide macchine di Leonardo da Vinci.
        </p>
        <p/>
        <p>
            Vicino al Museo Leonardo da Vinci c'è una rampa di scale che porta alla <b>Terrazza del Pincio</b> (D). Sotto
            al Terrazzo c'è la <b>Fontana della Dea Roma</b>.
        </p>
        <p/>
        <p>
            Dal lato opposto al terrazzo del Pincio c'è la <b>Fontana del Nettuno</b> (I).
        </p>
        <p>
            Posizionandovi vicino all'obelisco con alle spalle la Porta Flaminia vedrete di fronte a voi le cosiddette
            chiese gemelle di <b>Santa Maria in Montesano</b> (detta anche <b>Chiesa degli Artisti</b>) e <b>Santa Maria dei Miracoli</b> (E) ai cui lati troviamo tre
            delle strade principali del centro storico: <b>via del Babuino</b> (G), <b>via del Corso</b> (F) e <b>via di Ripetta</b> (H).
        </p>
        <h3>Basilica di Santa Maria del Popolo</h3>
        <p>
            Subito dopo l'ingresso alla Piazza attraverso la Porta Flaminia
            troverete a sinistra un vero gioiello artistico: la Basilica di Santa
            Maria del Popolo; una chiesa ricca di storia e di capolavori.
        </p>
        <p>
            <img class="img-left" src="img/Basilica-di-Santa-Maria-del-Popolo.jpg" alt="Basilica Santa Maria del Popolo"/>
            <i>Foto 3: Basilica di Santa Maria del Popolo</i>
        </p>
        <p>
            La Basilica fu costruita su ordine di papa Pasquale II nel 1099
            per celebrare la liberazione del Santo Sepolcro a opera dei crociati.
        </p>
        <p>
            In essa è possibile ammirare la <b>Cappela Cerasi</b> situata sul lato sinistro
            del transetto. Nella cappella sono esposte ai lati la Crocifissione di S.Pietro e
            la Conversione di S.Paolo di Caravaggio, mentre al centro c'è la pala
            d'altare di Annibale Carraci, l'Assunzione della Vergine.
        </p>
        <p>
            La <b>Cappella Chigi</b>, invece, è la seconda cappella sulla navata sinistra
            interamente disegnata da Raffaello su commissione di Agostino Chigi
            banchiere senese. Al centro della Cappella, sull'altare,
            troviamo la bellissima Nascita della Vergine di Sebastiano del Piombo
            e Salviati. Completano la pregevole decorazione la scultura di Giona
            che esce dalla balena (a sinistra) eseguita dal Lorenzetto su disegno
            del suo maestro Raffaello e la scultura Abacuc e l'Angelo del Bernini
            (a destra). Ci sono altre due sculture poste ai lati della cappella e
            non visibili frontalmente. Una è la scultura di Elia del Lorenzetto
            (a destra) e l'altra è Daniele e il Leone del Bernini (a sinistra).
            In alto la cappella è coperta da una cupola decorata a cassettoni dorati
            e mosaici con Dio Padre circondato dalle allegorie del Sole e gli altri
            pianeti realizzate su disegno di Raffaello. Gli affreschi tra le finestre
            con Storie della genesi e i pennacchi con le Stagioni di Salviati.
            Alle pareti si trovano le tombe di Agostino Chigi e del fratello Sigismondo
            Chigi, a forma piramidale, simbolo di eternità. Furono disegnate da
            Raffaello, ma modificate dal Bernini nei medaglioni marmorei. Nella prima
            cappella della navata di destra troviamo la Cappella del Presepio al cui
            interno c'è la Natività con san Girolamo dipinta dal Pinturicchio. Quest'ultimo
            ha anche dipinto la volta del Coro ristrutturato agli inizi del XVI secolo
            dal Bramante.
        </p>
        <h3>Museo Leonardo da Vinci</h3>
        <p>
            <img class="img-right" src="img/Museo-Leonardo-da-Vinci.jpeg" alt="Museo Leonardo da Vinci"/>
            <i>Foto 4: Museo Leonardo da Vinci</i>
        </p>
        <p>
            Ai lati della Basilica di Santa Maria del Popolo c'è l'ingresso al Museo
            Leonardo da Vinci i cui spazi espositivi sono collocati nei sotterranei della
            Basilica. In esso potrete ammirare la ricostruzione di molte macchine del
            maestro con cui è possibile anche interagire. L'ingresso è a pagamento tuttavia,
            se non volete spendere tempo e soldi in un museo vi consiglio comunque di
            avvicinarvi all'ingresso dove è possibile vedere, gratuitamente, una delle
            macchine a mio avviso più geniali di Leonardo: il Ponte Salvatico.
        </p>
        <p>
            Ecco la sua descrizione dalle parole del suo autore: <i>"Questo è un ponte salvatico,
            fatto per neciessità d’uno esercito, dalle propie piante che si trovano alle
            riviere de’ fiumi. E questa è l’armadura d’esso ponte, cioè l’ossa, che si
            copre poi di legniame più spesso e poi rami d’alberi e scope e piote di terra.
            E quanto più si carica più si serra e non ha neciessità di forte spalli
            come li altri"</i>.
        </p>
        <h3>Terrazzo del Pincio</h3>
        <p>
            <img class="img-left" src="img/Terrazzo-del-Pincio.jpeg" alt="Terrazzo del Pincio"/>
            <i>Foto 5: Terrazzo del Pincio</i>
        </p>
        <p>
            Sempre spostandovi verso sinistra del Museo Leonardo da Vinci a pochi
            metri c'è una rampa di scale salendo le quali è possibile arrivare alla
            Terrazza del Pincio. Questa è una terrazza panoramica interna a Villa
            Borghese presente sulla sommità del colle Pincio adibita a belvedere e
            che si affaccia sulla sottostante Piazza del Popolo. Una volta arrivato
            a destinazione potrai godere di un panorama mozzafiato con vista di Roma
            dall’alto. Da essa è possibile ammirare la cupola di San Pietro e Castel
            Sant'Angelo. Ideale per trascorrere momenti romantici, scattare foto
            al tramonto e ammirare la Città eterna in ogni suo dettaglio anche di sera.
            La costruzione della terrazza ha inizio nel 1826 progettata da Giuseppe
            Valadier, che ideò anche la antistante Piazza del Popolo.
        </p>
        <h3>Fontana della Dea Roma</h3>
        <p>
            <img class="img-right" src="img/Fontana-della-Dea-Roma.jpeg" alt="Fontana della Dea Roma"/>
            <i>Foto 6: Fontana della Dea Roma</i>
        </p>
        <p>
            Sotto il Terrazzo del Pincio, nell'emiciclo orientale della piazza,
            è collocata la Fontana della Dea Roma. Fu progettata dall'architetto
            Giuseppe Valadier contestualmente al rifacimento della Piazza tra il
            1814 e il 1823 e fu scolpita dallo scultore Giovanni Ceccarini in marmo
            e travertino. Essa prende il nome dal grande gruppo scultoreo posto
            al di sopra della vasca costituito da una enorme statua della dea
            Roma armata e fiancheggiata da due statue sedute rappresentanti i due
            fiumi di Roma, il Tevere e l’Aniene. Ai piedi della dea è collocata
            la lupa che allatta i gemelli, raffigurazione che celebra le leggendarie
            origini della città. Al di sotto di esso è collocata una grande vasca
            semicircolare di travertino sopra la quale una valva di conchiglia
            sempre in travertino raccoglie l’acqua riversata da un piccolo catino
            posto più in alto. Un importante restauro di tutto il complesso monumentale
            e artistico della piazza è stato realizzato nel 1997-1998.
        </p>
        <h3>Fontana del Nettuno</h3>
        <p>
            <img class="img-left" src="img/Fontana-del-Nettuno.jpeg" alt="Fontana del Nettuno"/>
            <i>Foto 7: Fontana del Nettuno</i>
        </p>
        <p>
            Sul lato opposto dove è collocata la Fontana della Dea Roma troviamo
            la Fontana del Nettuno. Anche questa fontana, come quella della Dea Roma,
            fu progettata dall'architetto Giuseppe Valadier contestualmente al
            rifacimento della Piazza tra il 1814 e il 1823 e fu scolpita dallo
            scultore Giovanni Ceccarini in marmo e travertino.
            La fontana si compone di un’ampia vasca di travertino di forma
            semicircolare sopra la quale una grande valva di conchiglia, anch’essa
            di travertino, raccoglie l’acqua riversata da una piccola tazza posta
            poco più in alto. La fontana è ornata da un imponente gruppo scultoreo
            nel quale l’elemento principale è rappresentato da una statua raffigurante
            Nettuno con il tridente nella mano destra, ai piedi della quale trovano
            posto due statue di tritoni appoggiati a delfini. Anche quest'opera fu
            restaurata insieme al complesso monumentale ed artistico della piazza
            1997-1998.
        </p>
        <h3>Obelisco Flaminio</h3>
        <p>
            <img class="img-right" src="img/obelisco-flaminio.jpeg" alt="Obelisco Flaminio"/>
            <i>Foto 8: Obelisco Flaminio</i>
        </p>
        <p>
            Al centro della Piazza troviamo l'obelisco Flaminio chiamato così per la
            vicinanza della strada consolare Flaminia. Fu realizzato parzialmente nel 1300 a.C.
            all'epoca del faraone Sethi I e completato dal figlio Ramesse II nel
            per collocarlo nel tempio del Sole o Ra di Eliopoli in Egitto.
            E' uno dei 13 obelischi presenti a Roma e fu il primo obelisco portato a
            Roma dall'Egitto nel 10 a.C. Fu l'Impratore Ottaviano Augusto ad ordinarne il trasporto in
            ricordo della conquista dell'Egitto che divenne così una provincia romana.
            Abbattuto probabilmente durante le invasioni barbariche, fu ritrovato nel
            1587 rotto in tre pezzi insieme all'obelisco Lateranense, ed eretto nuovamente,
            per ordine di papa Sisto V, in piazza del Popolo, ad opera di Domenico Fontana
            nel 1589. Nel 1823 Giuseppe Valadier lo ornò di una base con quattro vasche
            circolari e altrettanti leoni in pietra, di stile egizio, per ordine di papa
            Leone XII. L'obelisco è alto 25.90 m e con il basamento e la croce raggiunge i 36,50 m.
            E' il terzo obelisco più alto di Roma dopo quello del Vaticano e quello
            Lateranense.
        </p>
        <h3>Basilica di Santa Maria in Montesanto (Chiesa degli Artisti)</h3>
        <p>
            <img class="img-left" src="img/S_Maria_di_Montesanto.jpeg" alt="Santa Maria di Montesanto"/>
            <i>Foto 9: Santa Maria di Montesanto</i>
        </p>
        <p>
            Posizionandoci accanto all'obelisco con la Porta Flaminia alle spalle di
            fronte a noi notiamo a sinistra la Chiesa degli Artisti che si colloca tra
            via del Babuino e via del Corso. E' considerata la Basilica gemella della
            vicina Basilica di Santa Maria dei Miracoli ma esistono sostanziali differenze.
            Innanzittutto, la Basilica è a pianta ellittica mentre la gemella è a pianta
            circolare. Al suo interno troviamo una singola navata a forma di ellisse con
            sei cappelle, tre a sinistra e tre a destra. Invece, la Basilica gemella ne ha soltanto
            quattro. La navata è coperta da una cupola la cui sezione è a forma di dodecagono
            inscritto in un'ellisse. La luce illumina la Basilica attraverso il lanternino
            centrale nella cupola e 7 finestre. Si accede al Presbiterio attraverso
            un arco trionfale sormontato da due angeli e al suo interno troviamo
            l'altare maggiore. Le celebrazione della Messa domenicale (Messa degli Artisti), che
            ha coinvolto numerosi e celebri rappresentanti del mondo dell’arte, ha nel
            tempo affidato alla basilica una seconda denominazione, Chiesa degli Artisti,
            che ricorda e perpetua la felice collaborazione dello storico dell’arte
            Giulio Carlo Argan, degli artisti della Scuola di piazza del Popolo, di
            musicisti del calibro di Goffredo Petrassi.
        </p>
        <h3>Basilica di Santa Maria dei Miracoli</h3>
        <p>
            <img class="img-right" src="img/S_Maria_dei_Miracoli.jpg" alt="Santa Maria dei Miracoli"/>
            <i>Foto 10: Santa Maria dei Miracoli</i>
        </p>
        <p>
            A fianco alla Chiesa degli Artisti, tra via del Corso e via di Ripetta
            troviamo la Basilica di Santa Maria dei Miracoli. A differenza della
            Basilica gemella ha una pianta a sezione circolare con due cappelle a sinistra
            e due a destra. Un profondo presbiterio ospita l'altare maggiore dove
            è conservata una copia della Madonna dei Miracoli. La leggenda narra
            di un miracolo che si verificò sulle sponde del fiume di Roma. Il 20 giugno
            del 1325, una mamma disperata invocò la Madonna, dipinta su un muro lungo
            le rive del fiume, affinché salvasse il suo piccolo caduto nelle acque
            del Tevere. Una volta che il bambino fu messo in salvo, in ricordo dell’evento
            prodigioso, si decise l’edificazione di una cappella dedicata alla Vergine
            Maria nella quale venne collocata l’immagine miracolosa che da allora è
            conosciuta come Madonna dei Miracoli. A causa dei continui straripamenti
            del fiume che mettevano in pericolo la cappella e la stessa immagine della
            Madonna, nel 1590 fu deciso di traslare il dipinto nella Chiesa di San
            Giacomo in Augusta, dove si può ammirare ancora oggi. Nella vecchia
            cappella, invece, ne venne sistemata una copia. Le continue inondazioni,
            tra cui quella devastante del 1530 che sommerse completamente la cappella,
            convinsero Papa Alessandro VII a costruire, nel 1661, una nuova chiesa
            in Piazza del Popolo ove custodire la copia dell'immagine della Madonna
            dei Miracoli.
        </p>
        <h2>Via del Corso</h2>
        <p>
            <img class="img-left" src="img/Via_del_Corso.jpeg" alt="Via del Corso"/>
            <i>Foto 11: Via del Corso</i>
        </p>
        <p>
            Dopo la visita a a Piazza del Popolo avviamoci verso via del Corso,
            una delle strade storiche di Roma che percorreremo fino a Via dei Condotti.
            Lungo il percorso si trovano un gran numero di palazzi gentilizi, chiese e
            negozi dei brand più famosi. Al Civico 18,
            sulla sinistra, c'è la <b>Casa di Goethe</b> filosofo tedesco. L'edificio
            oggi ospita un museo con una mostra permanente dedicata al filosofo e
            una temporanea. Di fronte, al civico 518, troviamo <b>Palazzo Rondinini</b>
            attuale sede del Circolo degli Schacchi.
        </p>
        <p>
            Più avanti al civico 45 troviamo la <b>Chiesa di Gesù e Maria</b> e di fronte, al
            civico 499, c'è la <b>Chiesa di San Giacomo in Augusta</b> con l'annesso ospedale
            del XIV secolo, chiuso solo nel 2008. Più avanti, al civico 437, troviamo
            la <b>Basilica dei Santi Ambrogio e Carlo al Corso</b>.
        </p>
        <p>
            Via del Corso oltre ad Arte e Cultura è anche una via dello shopping.
            Percorrendo la strada vi imbatterete in moltissimi negozi di cui alcuni
            dei brand più famosi come Footlocker, Disegual, Red, Nuvolari, Sisley,
            Alcott, Adidas, Intimissimi, Levi's e tanti altri.
        </p>
        <h2>Via dei Condotti</h2>
        <p>
            <img class="img-right" src="img/Via-dei-Condotti.jpeg" alt="Via dei Condotti"/>
            <i>Foto 12: Via dei Condotti</i>
        </p>
        <p>
            Dopo aver percorso Via del Corso per circa 1 Km alla nostra sinistra
            troveremo la traversa di Via dei Condotti (o Via Condotti) che ci condurrà a Piazza
            di Spagna dopo un breve tragitto di 300 m.
        </p>
        <p>
            Via Condotti è una delle strade più note della Capitale ed è il principale
            distretto del lusso, dove sono presenti le boutique di Dior, Gucci, Bulgari,
            Armani, Prada, Salvatore Ferragamo, Dolce e Gabbana, Swarovski, Rolex, Tod's,
            Cartier, Tiffany & Co., Louis Vuitton e tanti altri.
        </p>
        <p>
            Via dei Condotti non è solo alta moda, infatti, la strada ospita molti
            monumenti di interesse storico. Percorrendo la via da largo Goldoni
            (che si apre di fianco alla casa, proprio su Via Condotti, dove abitò
            il commediografo) a piazza di Spagna si incontrano i seguenti monumenti:
            Antico Caffè Greco (XVIII secolo), Palazzo Magistrale (o Palazzo di Malta),
            Palazzo degli Ansellini (XIX secolo), Palazzo Della Porta Negroni Caffarelli
            (XIX secolo), Palazzo Avogadri Neri (XVII secolo), Palazzo Megalotti
            (XVIII secolo) e Palazzo Maruscelli Lepri (XVII secolo).
        </p>
        <h2>Piazza di Spagna</h2>
        <p>
            <img class="img-left" src="img/Piazza-di-Spagna-vista-alto.jpeg" alt="Piazza di Spagna vista dall'alto"/>
            <i>Foto 13: Piazza di Spagna vista dall'alto</i>
        </p>
        <p>
            Piazza di Spagna deve il suo nome al Palazzo di Spagna, sede dell’ambasciata
            iberica presso il Vaticano. La piazza venne creata proprio con l’idea di
            mettere in comunicazione l’ambasciata e la Chiesa di Trinità dei Monti.
            La <i>Foto 13</i> mostra la Piazza vista dall'alto. Seguendo l'itinerario
            voi arriverete da Via Condotti (A) che in Piazza di Spagna si congiunge
            a Via del Babuino (B) che collega Piazza di Spagna con Piazza del Popolo.
            Appena arrivati vi troverete davanti la <b>Fontana Barcaccia</b> (C) anche se
            però lo sguardo verrà attratto inevitabilmente dalla celebre <b>Scalinata</b> (F)
            ai cui lati troviamo la <b>Casa del poeta inglese John Keats</b> (D) e la <b>Sala da
            Tè Babington's</b> (E). Appena salita la scalinata troviamo l'<b>Obelisco Sallustiano</b> (G)
            e subito dopo la <b>Chiesa di Trinità dei Monti</b> (H). Dalla Fontana Barcaccia
            andando a destra di Via Condotti troviamo il <b>Palazzo di Spagna</b> (I) e
            frontalmente ad esso la <b>Colonna dell'Immacolata Concezione</b> (L).
        </p>
        <h3>Fontana della Barcaccia</h3>
        <p>
            <img class="img-right" src="img/Fontana-della-Barcaccia.jpeg" alt="Fontana della Barcaccia"/>
            <i>Foto 14: Fontana della Barcaccia</i>
        </p>
        <p>
            Al centro della piazza si trova la fontana detta la "Barcaccia” (1626-29)
            opera di Pietro Bernini, padre del più celebre Gian Lorenzo. La fontana
            ha la forma di un’imbarcazione con prua e poppa identiche ed è immersa
            in una piscina ovale. I bordi delle fiancate sono molto bassi, dando
            l’impressione che la barca stia per affondare. Sulla parte esterna
            della prua e della poppa sono presenti due grandi stemmi di Urbano VIII
            con tre api; ai lati degli stemmi l’acqua esce da finte bocche di
            cannoniere. Il termine "barcaccia" si riferisce alle imbarcazioni
            usate sul Tevere nel vicino porto di Ripetta. Altri motivi ispiratori
            per la fontana sono da ricercare, probabilmente, nella notizia secondo
            la quale esisteva nella zona una naumachia - edificio all’aperto dove
            si svolgevano giochi navali e battaglie con navi da guerra in
            miniatura - e nelle inondazioni del Tevere, che trascinavano le imbarcazioni
            fino ai piedi della Trinità de’ Monti.
        </p>
        <h3>La Scalinata</h3>
        <p>
            <img class="img-left" src="img/Scalinata-Piazza-di-Spagna.jpg" alt="Scalinata Piazza di Spagna"/>
            <i>Foto 15: Scalinata Piazza di Spagna</i>
        </p>
        <p>
            La monumentale scalinata di 135 gradini, commissionata dal cardinale
            Pierre Guérin de Tencin, fu inaugurata da papa Benedetto XIII in
            occasione del Giubileo del 1725. Venne progettata sia da Alessandro
            Specchi sia da Francesco De Sanctis dopo generazioni di lunghe e accese
            discussioni su come il ripido pendio sul lato del Pincio dovesse
            essere urbanizzato per collegarlo alla chiesa. La soluzione scelta
            fu quella di De Sanctis: una grande scalinata decorata da numerose
            terrazze-giardino, che in primavera ed estate viene addobbata
            splendidamente con molti fiori. All'angolo destro della scalinata vi
            era la casa del poeta inglese John Keats, che vi visse e morì nel 1821,
            oggi trasformata in un museo dedicato alla sua memoria e a quella
            dell'amico Percy Bysshe Shelley, piena di libri e memorabilia del
            Romanticismo inglese. All'angolo sinistro c'è, invece, la sala da tè
            Babington's aperta nel 1893.
        </p>
        <h3>Obelisco Sallustiano</h3>
        <p>
            <img class="img-right" src="img/Obelisco_Sallustiano.jpeg" alt="Obelisco Sallustiano"/>
            <i>Foto 16: Obelisco Sallustiano</i>
        </p>
        <p>
            L'obelisco è interamente realizzato in granito rosso, è posto su un
            basamento marmoreo ed è sormontato da un giglio e da una croce in bronzo.
            Il solo obelisco misura 13,91 metri di altezza e 30,45 considerando anche
            il basamento e la punta bronzea. Al contrario di ciò che si può pensare,
            quest'obelisco non ha origine egizie ma è di origine della Roma imperiale,
            probabilmente tra il II e il III secolo ad imitazione degli obelischi egizi.
            Come l'obelisco Agonale e quello del Pincio l'iscrizione dei geroglifici
            fu realizzata solo dopo il trasporto, con diversi errori di scrittura,
            ricopiando un'iscrizione dell'età faraonica. Originariamente doveva essere
            collocato negli horti Sallustiani per decorare la spina dell'ippodromo privato.
            Successivamente ebbe altre collocazioni e fu oggetto di diversi progetti
            finché Pio VI ne dispose la collocazione in cima alla scalinata che
            portava alla chiesa della Trinità dei Monti affidando il progetto
            all'architetto Giovanni Antinori. I lavori si conclusero nel 1787 nonostante
            i pareri negativi dei frati dell'Ordine dei Minimi.
        </p>
        <h3>Chiesa di Trinità dei Monti</h3>
        <p>
            <img class="img-left" src="img/Chiesa_Trinita_dei_Monti.jpeg" alt="Chiesa Trinita dei Monti"/>
            <i>Foto 17: Chiesa Trinita dei Monti</i>
        </p>
        <p>
            La chiesa di Trinità dei Monti, che sovrasta piazza di Spagna con i
            suoi due campanili – inusuali nel paesaggio romano – viene consacrata
            nel 1594. Come il convento annesso, deve la sua origine all’aiuto
            spirituale recato da san Francesco di Paola al re di Francia Luigi XI.
            Nel 1494 infatti il figlio Carlo VIII, grato per il sostegno ricevuto
            dal padre, inaugura sul Monte Pincio il cantiere di una costruzione
            destinata ad accogliere i religiosi francesi dell’Ordine dei Minimi,
            fondato da Francesco di Paola.
            I lavori di edificazione durano per tutto il XVI secolo e questo luogo
            sarà da allora in poi considerato come «la chiesa romana dei Re di
            Francia ». L’anno in cui Francesco di Paola é canonizzato (1519),
            i lavori di costruzione della chiesa e del convento sono in gran parte
            completati. La chiesa fu inizialmente costruita in stile gotico, con
            pietre della regione di Narbonne, e ha una sola navata delimitata su
            ogni lato da una successione di sei cappelle, alle quali si aggiungono
            le due cappelle del transetto. I presunti architetti di quell’opera
            sono Annibale Lippi e Gregorio Caronica.
            Intorno al 1774, su progetto di Giuseppe Pannini, l’antica volta principale
            della navata viene modificata: le strutture gotiche originali sono
            cancellate e varia l’armonia dei rapporti tra la crociera ogivale e
            le cappelle laterali. Un alto cancello in ferro battuto, posto
            inizialmente a livello della crociera ogivale, é destinato a preservare
            la vita monastica delle origini.
        </p>
        <h3>Palazzo di Spagna</h3>
        <p>
            <img class="img-left" src="img/Palazzo-di-Spagna.jpeg" alt="Palazzo di Spagna"/>
            <i>Foto 19: Palazzo di Spagna</i>
        </p>
        <p>
            Il Palazzo di Spagna, un piccolo edificio appartenente all'antica
            famiglia nobile dei Monaldeschi, fu affittato dagli ambasciatori
            spagnoli nel 1622. Pochi anni dopo, nel 1654, il palazzo fu acquistato
            dalla corona spagnola come residenza permanente dei suoi ambasciatori.
            L'architetto Borromini progettò lo sviluppo del palazzo con l'aggiunta
            della scala principale dell'ambasciata e della hall, continuati poi
            dall'architetto Antonio del Grande. Questi evve l'incarico di completare
            i lavori della costruzione che, con l'arricchimento di terrazze,
            rappresentava una delle opere architettoniche più splendide del tempo.
            Gli ambasciatori spagnoli nei secoli XVII e XVIII fecero del palazzo
            un ritrovo sfarzoso, un brillante luogo di eventi e festeggiamenti
            mondani che poi animavano la prospiciente Piazza di Spagna. Oggi
            l'ambasciata espone una rara collezione di arazzi in Gobelins del
            XVII secolo, mentre tre splendidi arazzi del XVIII secolo ornano le
            pareti della sala da pranzo. Due sculture "El alma beata" e "El alma
            condenada" di Gianlorenzo Bernini e quadri del Museo del Prado di
            celebri pittori spagnoli completano la ricchezza artistica del
            palazzo.
        </p>
        <h3>La Colonna dell'Immacolata Concezione</h3>
        <p>
            <img class="img-left" src="img/Colonna-Immacolata-Concezione.jpeg" alt="Colonna Immacolata Concezione"/>
            <i>Foto 19: Colonna Immacolata Concezione</i>
        </p>
        <p>
            La Colonna dell'Immacolata Concezione è un monumento delXIX secolo
            eretto in Piazza Mignanelli di fronte al Palazzo di Spagna. È un'antica
            colonna Corinzia di marmo Cipollino scolpito nell'antica Roma e
            scoperta nel tardo Rinascimento presso il monastero di Santa Maria
            della Concezione.
            Abbandonata per quasi un secolo, papa Pio IX ebbe l'idea di dedicare un
            monumento all'Immacolata Concezione dando l'incarico a Luigi Poletti
            di progettare una base quadrata di marmo per sostenere la colonna.
            Lo scultore a sua volta commissionò quattro statue ad altri artisti
            per realizzare dei personaggi biblici. Così ai quattro angoli della base
            si trovanole statue in marmo di Mosè (Giacometti), David (Tadolini),
            Isaiah (Revelli), ed Ezechiele (Chelli).
            Sulla sommità della base lo scultore pose la colonna alta 11,81.
            In cima alla colonna fu collocata la statua in bronzo della Vergine
            Maria, opera di Giuseppe Obici, rappresentata nel calpestare il simbolo
            del peccato originale, un serpente.
            Il monumento è dedicato al dogma dell'Immacolata Concezione proclamato
            nella Cappella Sistina dal Papa Pio IX l'8 Dicembre 1854 con la bolla
            "Ineffabilis Deus" che promulagava l'immunità dal peccato originale
            della Vergine Maria fin dal momento del suo concepimento.
            L'8 Dicembre 1857, il Papa diede la benedizione alla città di Roma e
            al monumento in memoria di tale dogma. Da allora ogni anno nello
            stesso giorno il Papa ne ripete il rito.
        </p>
        <h3>Palazzo di Propaganda Fide</h3>
        <p>
            <img class="img-right" src="img/Palazzo-Propaganda-Fide.jpeg" alt="Palazzo Propaganda Fide"/>
            <i>Foto 20: Palazzo Propaganda Fide</i>
        </p>
        <p>
            Lasciamo Piazza Mignanelli e andiamo verso via di Propaganda Fide dove
            c'è l'omonimo palazzo da cui la strada prende il nome. Il Palazzo è
            un possedimento extraterritoriale della Santa Sede.
            L'edificio fu la prima sede del Pontificio Collegio Urbano per l'istruzione
            dei missionari cattolici e sin dall'inizio servì anche come sede della
            Sacra Congregazione per la Propagazione della Fede (Propaganda Fide),
            fondata nel 1622 con la Bolla Inscrutabili divinae di Papa Gregorio XV.
            L'immobile fu voluto da Gregorio XV Ludovisi, ma concretamente realizzato
            nei decenni tra il 1620 e 1640 dal suo successore Urbano VIII Barberini,
            che incaricò dei lavori Gianlorenzo Bernini. Questi fu sostituito nel
            1644 da Francesco Borromini, preferito dal successore del Barberini,
            papa Innocenzo X Pamphilj. Il palazzo fu successivamente ampliato fino
            all'estensione definitiva attuale da Alessandro VII Chigi tra il 1655 e il 1667.
            Nel palazzo é presente un museo dove sono esposte opere per la maggior
            parte inedite, tra le quali uno straordinario Diluvio Universale di
            Salvator Rosa, un San Giorgio del Guercino e ritratti firmati e datati
            da Anton von Maron e Antonio Canova.
        </p>
        <h3>Basilica di Sant'Andrea delle Fratte</h3>
        <p>
            <img class="img-left" src="img/Basilica-Sant-Andrea-delle-Fratte.jpeg" alt="Basilica Sant'Andrea delle Fratte"/>
            <i>Foto 21: Basilica Sant'Andrea delle Fratte</i>
        </p>
        <p>
            Sant’Andrea delle Fratte è una basilica romana minore situata nel
            Rione Colonna. Fu elevata al rango di basilica ed è diventata un santuario
            dedicato a Maria dopo un evento che segnò la storia della chiesa,
            l’apparizione della Vergine Maria, il 20 gennaio 1842, all’ebreo Alfonso
            Ratisbona che “cadde in ginocchio da ebreo e si alzò da cristiano”.
            Verso la fine del XVI secolo la chiesa fu ricostruita per l’Ordine dei Minimi
            di San Francesco di Paola. Prese il nome di “Fratte” dalla vegetazione
            che la circondava. Dal 1653 al 1667, Francesco Borromini aggiunse una cupola
            e un sorprendente campanile, sormontato da una scultura del dio Giano.
            La facciata fu rifatta nel XIX secolo.
        </p>
        <p>
            La facciata del XIX secolo costruita da Pasquale Belli si ispira ai
            modelli tradizionali delle chiese romane del XVI secolo, con due livelli,
            finemente eseguiti nelle sue cornici e dettagli, ma senza alcun
            elemento decorativo. Francesco Borromini costruì il campanile nel XVII
            secolo, con due piani e capitelli che curiosamente portano figure del
            dio Giano. Ha anche eretto la cupola che con i suoi contrafforti
            diagonali sembra una croce di Sant’Andrea. La lanterna rimase con il
            mattone nudo.
        </p>
        <p>
            L’interno della chiesa, riccamente decorato con opere del XVII e XVIII
            secolo, ha la forma di una croce latina, con una navata fiancheggiata
            da tre cappelle per lato, un transetto e un’abside. Gli altari del
            transetto sono opere di Luigi Vanvitelli (quello a sinistra) e Filippo
            Barigioni (a destra). Conserva in particolare due angeli con simboli
            della Passione in marmo scolpiti da Bernini che furono chiesti da papa
            Clemente IX per adornare il ponte Sant’Angelo. Ma erano troppo raffinati
            per essere fuori, quindi furono lasciati all’artista, i cui eredi gli
            donarono alla chiesa. Sul ponte sono state installate copie.
            Una tela, tradizionalmente venerata, rappresenta la Vergine Maria che
            apparve a Ratisbona (seconda cappella a sinistra). Molte conversioni
            si sarebbero successi di fronte a essa. Quindi, Papa Benedetto XV
            designa il luogo come “la Lourdes romana”.
        </p>
        <p>
            La chiesa ospita anche dipinti del martire di Sant’Andrea di Lazzaro
            Baldi (nel presbiterio) e opere di Francesco Cozza, Francesco Queirolo,
            Giovanni Battista Maini, Giuseppe Bottani, Paolo Posi e Pietro Bracci.
            Sotto l’altare maggiore si trova una cripta che conserva l’unico
            esempio di putridarium noto nella città di Roma. Il putridarium era
            un luogo in cui i corpi venivano temporaneamente installati durante
            la loro decomposizione.
        </p>
        <p>
            La chiesa è fiancheggiata da un chiostro decorato con affreschi del
            XVII secolo che raccontano la vita di San Francesco di Paola.
            Qui sono sepolti il ​​pittore russo Oreste Kiprensky (1782-1836) e la
            pittrice Angelica Kauffmann.
        </p>
        <h2>Piazza di Trevi</h2>
        <h3>Fontana di Trevi</h3>
        <p>
            <img class="img-right" src="img/Fontana-di-Trevi.jpeg" alt="Fontana di Trevi"/>
            <i>Foto 22: Fontana di Trevi</i>
        </p>
        <p>
            Proseguiamo il nostro percorso sulla via di Sant'Andrea delle Fratte e al
            Largo Nazareno proseguiamo verso via del Nazareno fino a via del Tritone.
            Da qui si prosegue per via della Stamperia che vi porterà a Fontana di Trevi,
            una delle mete più visitate a Roma. I turisti amano farsi fotografie e selfie
            davanti alla fontana e rinnovare il tradizionale rito del lancio della monetina.
            Il rito prevede il lancio di una monetina ad occhi chiusi con la mano sinistra
            mentre la destra poggia sulla spalla sinistra dando le spalle alla fontana.
            Grazie ad esso il vostro ritorno a Roma sarà garantito.
        </p>
        <p>
            La storia della Fontana di Trevi è strettamente collegata con quella
            dell'Acquedotto Romano Vergine, voluto dal console Agrippa per alimentare
            le terme nelle vicinanze del Pantheon. Secondo una leggenda la sorgente
            delle acque venne indicata ad alcuni soldati da una giovane fanciulla,
            che in latino si dice virgo. Da qui il nome dell'acquedotto.
            Questo importante acquedotto è il più antico di tutta Roma e nonostante venne
            gravemente danneggiato in seguito all'attacco dei Goti nel 537a.C., rimase in
            funzione per tutto il medioevo fino ai giorni nostri. Il punto in cui terminava
            il condotto dell'acqua di virgo, si trovava sul lato orientale del Quirinale,
            nei pressi di un incrocio a tre vie, un trivio. Al centro di questo incrocio,
            intorno al 1400, era stata realizzata una fontana a tre bocche che riversava
            acqua in tre distinte vasche: da qui il nome di Fontana di Trevi.
        </p>
        <p>
            Nel corso del tempo sia Papa Niccolò V sia Papa Urbano VIII si interessarono
            alla piazza con la fontana affidando i lavori di ristrutturazione rispettivamente
            a Gian Lorenzo Alberti e al Bernini, ma è solo grazie a Papa Clemente XII
            che possiamo ammirarla nel suo aspetto attuale. Il Pontefice, infatti, indette
            un bando pubblico nel 1732 al quale parteciparono tutti i grandi artisti
            dell'epoca tra cui Luigi Vanvitelli, Ferdinando Fuga, Pietro Bracci, Nicola
            Salvi e altri. Tutti i progetti furono giudicati troppo costosi tranne quello
            di Nicola Salvi che a settembre venne proclamato vincitore.
            I lavori iniziarono subito ma furono interrotti più volte e la fontana fu
            ultimata solo nel 1762, undici anni dopo la morte del Salvi, sotto la guida
            di Giuseppe Pannini. La spettacolare costruzione barocca, capolavoro d'architettura,
            scultura e ingegneria, si trova sul lato minore di Palazzo Poli e ne diventa
            così una integrazione naturale.
        </p>
        <p>
            L'intera composizione è incentrata sulla tematica del mare. Al centro troneggia
            l'imponente figura di Oceano, trainato su un cocchio a forma di conchiglia
            da cavalli marini guidati da Tritoni. Ai piedi del gruppo centrale scogli e
            vegetazione pietrificata che poggiano sul basamento di Palazzo
            Poli mentre ai lati della nicchia centrale due coppie di colonne corinzie
            racchiudono le statue rappresentanti la Salubrità e la Prosperità.
            I due cavalli, invece rappresentano idealmente il mare burrascoso (quello di sinistra)
            e calmo (quello di destra) mentre i due pannelli in bassorilievo ai due lati
            dell'arco principale invece raffigurano Agrippa nell'atto di approvare la
            costruzione dell’acquedotto e la vergine che mostra ai soldati la sorgente
            dell'acqua. Infine le quattro grandi colonne corinzie sorreggono il prospetto
            superiore, sul quale si trovano, in corrispondenza di ogni colonna, quattro
            statue allegoriche più piccole: da sinistra a destra, l’Abbondanza della frutta,
            la Fertilità dei campi, la Ricchezza dell’Autunno e l’Amenità dei giardini.
            Nel mezzo, tra le due statue centrali, sormontata da un imponente stemma araldico
            di Papa Clemente XII è posta la grande iscrizione commemorativa.
        </p>
        <p>
            Va detto che sebbene il progetto complessivo è opera di Nicola Salvi, l'intero
            complesso è frutto del lavoro di numerosi artisti che hanno contribuito
            ciascuno a realizzare una parte dell'opera. Così, il gruppo di Oceano che
            include le statue dei tritoni e dei cavalli, si deve a Giovan Battista Maini
            e Pietro Bracci, le statue della Salubrità e dell'Abbondanza a Filippo della
            Valle, i bassorilievi a Giovan Battista Grossi e Andrea Bergondi.
        </p>
        <h3>Mercatini di via delle Muratte</h3>
        <p>
            <img class="img-left" src="img/Via-Muratte.jpeg" alt="Mercatini di Via delle Muratte"/>
            <i>Foto 23: Mercatini di Via delle Muratte</i>
        </p>
        <p>
            Dando le spalle alla Fontana usciamo dalla Piazza avviandoci verso via
            delle Muratte, una stradina a destra della Piazza che porta di nuovo
            a Via del Corso più avanti rispetto a dove l'avevamo lasciata.
            È sempre piacevole percorrere questa stradina perché è sempre popolata
            da Mercatini dove potrete acquistare souvenir della città, qualche opera
            d'arte o qualche gioiellino di bigiotteria.
        </p>
        <p>
            Passeggiare e lasciarsi distrarre dai prodotti delle bancarelle è il modo
            migliore per percorrere un po' di strada senza avvertire la fatica.
            Alla fine del percorso ci ritroveremo di nuovo a via del Corso, a pochi
            passi da Piazza Colonna dove poter ammirare altri interessanti monumenti
            il tutto senza esserci annoiati per un attimo.
        </p>
        <h2>Piazza Colonna</h2>
        <h3>La Piazza</h3>
        <p>
            Piazza Colonna a Roma deve il suo nome alla Colonna di Marco Aurelio
            che qui sorge sin dall'antichità, e che dà il nome anche all'omonimo
            Rione Colonna, di cui la piazza fa parte.
            La piazza, costruita verso la fine del Cinquecento da papa Sisto V,
            sorge sulla centralissima Via del Corso, vicino a Montecitorio e al
            Pantheon.
        </p>
        <p>
            La pianta della piazza ha forma rettangolare, con al centro la colonna
            di Marco Aurelio, ed è circondata da alcuni dei più importanti palazzi
            storici di Roma. Qui, proprio davanti alla colonna, sul lato nord della
            piazza si trova l'entrata di palazzo Chigi alla cui famiglia appartenne
            dal 1659 fino al 1916, quando fu acquistato dallo Stato italiano. Venne
            fatto costruire nel XVI secolo da Pietro Aldobrandini per la sua famiglia;
            già sede dell'ambasciata dell'impero austro-ungarico è oggi sede della
            Presidenza del Consiglio dei ministri. Alla sinistra di questo, sul
            lato ad ovest si trova palazzo Wedekind, storica sede del quotidiano
            Il Tempo, che presenta un porticato formato da antichissime colonne
            ioniche originarie della città etrusca di Veio (oggi compresa nel
            quartiere Olgiata).
        </p>
        <p>
            Proseguendo sul lato sud, vicino alla chiesa dei Santi Bartolomeo e
            Alessandro dei Bergamaschi si trova Palazzo Ferrajoli, fatto erigere
            dalla famiglia romana Del Bufalo-Cancellieri, che dettero il nome alla
            piazza durante tutto il XV secolo, e appartenuto ai loro eredi marchesi
            Niccolini, oggi ospitante tra l'altro, le sedi di rappresentanza delle
            regioni Friuli-Venezia Giulia e Valle d'Aosta.
        </p>
        <p>
            Piazza Colonna la fontana di Giacomo Della Porta e palazzo Chigi (foto
            del 1996) Infine, affacciato alla piazza ma anche su Via del Corso,
            sull'area dove sorgeva il palazzo detto Piombino perché proprietà dei
            Boncompagni-Ludovisi principi di Piombino demolito nel 1889, sorge ora
            il palazzo della galleria Colonna, ora denominata galleria Alberto Sordi,
            storico ritrovo delle classi agiate della Roma di un tempo.
        </p>

        <h2>Pantheon</h2>
        <h2>Piazza Navona</h2>
        <h2>Campo dei Fiori</h2>
    </body>
</html>
